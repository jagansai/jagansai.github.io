కంట్రోల్ తప్పబోయిన క్రూస్ 

ఇండియా వచ్చి రెండేళ్ళు అయింది .. వెళ్దామనుకునేసరికి ఒమిక్రోన్ వచ్చిపడింది 

సరేలే క్రూస్ వెళ్దామని feb 10 కి  టిక్కెట్లు బుక్ చేశా ..  నేను మామూలు గా ఎక్కడికైనా ట్రిప్ కి వెళ్తే చివరాఖరు వరకు బట్టలు సద్దుకోను .. 

ఈ సారి అలా కాకూడదని ముందు గానే సద్దుకోడం మొదలు పెట్టా .. అలా చేయడమే కాదు మాటకి ముందోసారి తర్వాత ఒకసారి మా ఆవిడకి చెప్తూ ఉన్నా కూడా 

జరగబోయేది ముందే తెలుసు అన్నట్టు గా , మా ఆవిడ కనీసం పట్టించుకోలేదు .. 


10-Feb

ఇక తిరిగి వచ్చేవరకు ఫోన్ చూడను అని గట్టిగా అనుకుని .. బయల్దేరడానికి రెడి అయ్యా ..  

అందరం టాక్సీ లో కూర్చున్నాం .. దారిలో ఏదో మాట్లాడుతుండగా, ఒక్కసారిగా మా ఆవిడ , "సాకేత్ కి గోళ్ళు తియ్యలేదా అంది .. " 
నేను, మర్చిపోయా అనకుండా .. 
నైల్ కట్టర్ బాగ్ లో పెట్టా అని చెప్పా .. దానికి ఆవిడ కి ఇంకా కోపం వచ్చింది . 


"పిల్లలకి గోళ్ళు తీయాలని కూడా తెలియదు . పొద్దున్న లేచింతర్వాత ఏం చేశావ్" అంది . నేను ఇంకా అనకముందే ..
"వాడికి పళ్ళు తోమావు , స్నానం చేయించావ్ , టిఫిన్ తినిపించావ్ .. అంతే కదా " అంది ..  అది కామెడీ నో కోపమో కూడా అర్ధం కాక కామ్ గా ఉండి పోయా.. 

టాక్సీ నడుపుతున్న చైనీస్ వాడు మాత్రం , "వీడు డైరెక్ట్ గా వచ్చి టాక్సీ లో కూర్చుండి పోయి వుంటాడు . అందుకే ఆవిడ పచ్చి బూతులు తిడుతోంది " అని అనుకోని ఉంటాడు 


ఈ లోపు దిగవలసిన చోటు వచ్చింది .. ఇక్కడ చిన్న పిల్లలకి ఒక covid trace టోకెన్ ఇస్తారు . అది మర్చిపోయాం .. 


***

ఏలగోలా టోకెన్ మళ్ళా తెచ్చి ,  2:30 కి  క్రూస్ ఎక్కాం .  సాయత్రం 6 వరకు టైమ్  పాస్ చేశాక , మా ఫ్రెండ్ తో మాట్లాడుతూ, " లగేజ్ ఇంకా రాలేదు ఏంటో",  అన్నా .. 

"మాకు 4 గంటలకే వచ్చింది అన్నాడు "..  ఒక్కసారిగా మొహం చల్లబడింది. 

కస్టమర్ సెంటర్ కి వెళ్ళి అడిగితే , ఒక్కసారి రూమ్ లో చూడండి అంది .. 

నేను రాలేదు అని గట్టిగా చెప్పా .. ఇంతలో మా ఫ్రెండ్ వచ్చాడు .. నాకన్నా గట్టిగా మాట్లాడేసరికి , అసలు లగేజ్ ఎవరిది అని ఆ కస్టమర్ కేర్ లేడి కన్ఫ్యూస్ అయిపోయింది 

ఒకసారి మీ రూమ్ లో కి వెళ్ళి చూద్దాం అని అనేసరికి, సరేలే అన్నా .. 

మా రూమ్ లో లగేజ్ లేదు అని తెలుసుకున్న తర్వాత , "ఏమైనా గుర్తులు చెప్పండి బాగ్ ది " అంది 

నేను, "గ్రీన్ కలర్" అన్నా .. 

"ఇంకా" అంది .. 

"అంతకు మించి ఏం లేవు .. ముందు లగేజ్ పట్రా"  అన్నా .. 


"మీరు డిన్నర్ కి వెళ్ళండి . నేను తీసుకొస్తా" అంది 


భోజనం టైమ్ లో నెమ్మదిగా మా ఆవిడ కి విషయం చెప్పా ..   దెబ్బకి సౌండ్ లేదు 

ఈలోపు మా పెద్దబ్బాయి రూమ్ కి వెళ్ళి వచ్చి, "లగేజ్ వచ్చింది" అన్నాడు . 

నేను కొంచెం ఊపిరి పీల్చుకున్నా 



కొసమెరుపు :  మా లగేజ్ కలర్ .. "Navy Blue "